# Ухаалаг авто зогсоолын системийн програм хангамжийн шаардлагын тодорхойлолт (SRS)

## 1. Танилцуулга

### 1.1 Зорилго
Энэхүү баримт нь Ухаалаг авто зогсоолын систем-ийн шаардлагыг тодорхойлж, системийн функционал, өгөгдөл, интерфейс болон функционал бус шаардлагыг тодорхойлох зорилготой.

### 1.2 Хамрах хүрээ
Энэхүү систем нь авто зогсоолын өдөр тутмын үйл ажиллагааг автоматжуулах бөгөөд дараах үндсэн функцүүдийг агуулна:
* Машины орох, гарах бүртгэл
* Зогсоолын байршил, чөлөөтэй байдлын хяналт
* Төлбөр төлөх, төлбөрийн түүх
* Машин хайх, зогсоолын байрлалын мэдээлэл
* Хэрэглэгчийн бүртгэл, эрхийн удирдлага
* Тайлан, статистик гаргах

### 1.3 Тайлбар, товчилсон үгс
SPS – Ухаалаг авто зогсоолын систем (Smart Parking System)
SRS – Програм хангамжийн шаардлагын тодорхойлолт
IoT – Интернэт оф Тингс (Internet of Things)
ANPR – Автомат номер таних систем (Automatic Number Plate Recognition)
API – Програм хангамжийн интерфейс (Application Programming Interface)
GUI – График хэрэглэгчийн интерфейс

## 2. Ерөнхий зүйлс

### 2.1 Системийн хэрэглэгчид
1. Зогсоолын оператор – байрлалын хяналт, төлбөр авах, асуудал шийдвэрлэх
2. Зогсоолын менежер – нөөцийн удирдлага, тайлан харах, зогсоолын удирдлага
3. Жолооч (Хэрэглэгч) – зогсоол захиалах, төлбөр төлөх, машин хайх

### 2.2 Хязгаарлалт (Constraints)
* Систем нь нийтийн авто зогсоол, орон сууцны зогсоолын стандарт, хууль дүрэмд нийцсэн байх ёстой.
* Android, iOS үйлдлийн систем дээр ажиллах мобайл аппликейшн, веб хувилбартай байх.
* Ачаалал даах чадвар: нэгэн зэрэг 1000+ хэрэглэгчтэй ажиллах.
* Хариу өгөх хугацаа: 1 секундээс бага байх.

## 3. Системийн шаардлага

### 3.1 Функционал шаардлага (F - Functional Requirements)

| ID | Шаардлага |
|----|-----------|
| F01 | Систем нь машины орох, гарах хөдөлгөөнийг бүртгэх боломжтой байна. |
| F02 | Систем нь машины улсын дугаарыг автоматаар таних боломжтой байна (ANPR). |
| F03 | Хэрэглэгч нь зогсоолыг урьдчилан захиалах боломжтой байна. |
| F04 | Систем нь зогсоолын чөлөөтэй байдлыг бодит цагаар харуулах боломжтой байна. |
| F05 | Хувь хүн болон байгууллагын төлбөрийн гүйлгээ хийх боломжтой байна. |
| F06 | Төлбөрийг картаар, мобайл банкаар, QR кодоор төлөх боломжтой байна. |
| F07 | Зогсоолын ашиглалт, орлогын тайлан гаргах боломжтой байна. |
| F08 | Систем нь хэрэглэгчийн зогсоолд байрлаж буй машины байршлыг сануулах боломжтой байна. |
| F09 | Систем нь зогсоолд зөрчил гарсан тохиолдолд мэдэгдэл илгээх боломжтой байна. |
| F10 | Хэрэглэгчийн бүртгэл, эрхийн удирдлага хийх боломжтой байна. |

### 3.2 Өгөгдлийн шаардлага (D - Data Requirements)

| ID | Шаардлага |
|----|-----------|
| D01 | Систем нь машины улсын дугаар, марк, өнгө, төрөл зэрэг мэдээллийг хадгалах ёстой. |
| D02 | Хэрэглэгчийн бүртгэл, төлбөрийн түүхийг хадгалах ёстой. |
| D03 | Зогсоолын байршил, нийт болон чөлөөтэй зогсоолын тоо хадгалагдах ёстой. |
| D04 | Машины орох, гарах хугацаа, зогссон хугацааг систем хянах ёстой. |
| D05 | Төлбөр тооцооны дата архивлах, хадгалах боломжтой байх. |

### 3.3 Интерфейсийн шаардлага (I - Interface Requirements)

| ID | Шаардлага |
|----|-----------|
| I01 | Систем нь хэрэглэгчдэд зориулсан веб болон мобайл аппликейшн интерфейстэй байна. |
| I02 | Систем нь камер, мэдрэгч, гэрэл, хаалга зэрэг IoT төхөөрөмжүүдтэй холбогдох боломжтой байна. |
| I03 | Төлбөрийн системүүдтэй API холболт хийх боломжтой байна. |
| I04 | Систем нь хот, замын хөдөлгөөний мэдээллийн системтэй интеграц хийх ёстой. |
| I05 | Систем нь GPS, карт аппликейшнүүдтэй холбогдох боломжтой байна. |

### 3.4. Функционал бус шаардлага (Non-Functional Requirements)

| ID | Шаардлага |
|----|-----------|
| N01 | Систем нь өдөрт 50,000 гүйлгээ боловсруулах чадвартай байх. |
| N02 | Өгөгдөл хамгаалах, нууцлалыг хангах, GDPR стандартад нийцсэн байх. |
| N03 | Систем нь 99.5% гүйцэтгэлтэй ажиллах. |
| N04 | Веб интерфейс нь Chrome, Firefox, Safari, Edge хөтчүүд дээр бүрэн ажиллах. |
| N05 | 2 секундын дотор хэрэглэгчийн хүсэлтийг боловсруулдаг байх. |
| N06 | Системийн аюулгүй байдлыг хангахын тулд мэдээллийн шифрлэлт, хэрэглэгчийн баталгаажуулалтын олон шатлалт систем нэвтрүүлсэн байх. |
| N07 | Систем нь 24/7 тасралтгүй ажиллах боломжтой байх. |
| N08 | Систем нь цаг агаарын ямар ч нөхцөлд найдвартай ажиллах боломжтой байх. |
